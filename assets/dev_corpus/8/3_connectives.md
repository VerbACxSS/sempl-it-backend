Con D.C.C. 39/2017, si è provveduto, secondo l'art. 24 del citato D.Lgs. 175/2016, ad approvare la ricognizione straordinaria del Piano di razionalizzazione delle partecipate del Comune di Lauria alla data del 23 settembre 2016, analizzando la rispondenza delle società partecipate ai requisiti richiesti per il loro mantenimento da parte di un'amministrazione pubblica, cioè l'appartenenza alle categorie di cui all'art. 4 del T.U.S.P., il soddisfacimento dei requisiti di cui all'art. 5 (commi 1 e 2), il ricadere in una delle ipotesi di cui all'art. 20, comma 2 del T.U.S.P., stabilendo che sussistessero le condizioni per il mantenimento delle partecipazioni indicate nella Relazione. Tale provvedimento ha costituito aggiornamento dei Piani di Razionalizzazione adottati (negli anni 2015 e 2016) secondo l'art. 1, commi 611 e 612 della legge di stabilità per l'anno 2015.

Una volta operata tale ricognizione straordinaria, le pubbliche amministrazioni hanno l'obbligo, secondo l'art. 20 del T.U.S.P., di procedere annualmente alla revisione periodica delle partecipazioni detenute predisponendo, se ne ricorrano i presupposti, un piano di riassetto per la loro razionalizzazione.

A tale obbligo sono tenute le amministrazioni di cui all'art. 1, comma 2 del D.Lgs. 165/2001, i loro consorzi o associazioni per qualsiasi fine istituiti, gli enti pubblici economici e le autorità di sistema portuale (art. 2, comma 1, lettera a) del T.U.S.P.).