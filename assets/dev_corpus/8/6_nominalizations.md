Con D.C.C. 39/2017, si è provveduto, secondo l'art. 24 del citato D.Lgs. 175/2016, ad approvare la ricognizione straordinaria del Piano di razionalizzazione delle partecipate del Comune di Lauria alla data del 23 settembre 2016. È stato analizzato il rispetto delle società partecipate dei requisiti richiesti per il loro mantenimento da parte di un'amministrazione pubblica. Questi requisiti riguardano l'appartenenza alle categorie indicate dall'art. 4 del T.U.S.P., il rispetto dei requisiti indicati dall'art. 5 (commi 1 e 2) e il rientrare in uno dei casi indicati dall'art. 20, comma 2 del T.U.S.P.. Questa analisi ha stabilito che sussistessero le condizioni per mantenere le partecipazioni indicate nella Relazione. Questo provvedimento rappresenta l'aggiornamento dei Piani di Razionalizzazione adottati (negli anni 2015 e 2016) secondo l'art. 1, commi 611 e 612 della legge di stabilità per l'anno 2015.

Dopo aver operato questa ricognizione straordinaria, le pubbliche amministrazioni, secondo l'art. 20 del T.U.S.P., revisionano annualmente le loro partecipazioni. Devono predisporre, se ne ricorrano i presupposti, un piano di riassetto per la loro razionalizzazione.

A questo obbligo sono tenute le amministrazioni indicate nell'art. 1, comma 2 del D.Lgs. 165/2001, i loro consorzi o associazioni per qualsiasi fine istituiti, gli enti pubblici economici e le autorità di sistema portuale (art. 2, comma 1, lettera a) del T.U.S.P.).