I soggetti indicati dall'art. 34 del D.Lgs. 163/2006 possono presentare domanda di partecipazione a questa procedura di appalto se possiedono i seguenti requisiti:
- requisiti di ordine generale: assenza delle cause di esclusione dalla partecipazione alle gare di appalto previste dall'art. 38 del D.Lgs 163/2006;
- requisiti di idoneità professionale (art. 39 del D.Lgs 163/2006):
    - iscrizione all'Albo nazionale gestori ambientali e presso la competente Camera di commercio, industria, artigianato e agricoltura, secondo l'art. 212 del D.Lgs. 152/2006 per le categorie da 1 a 5, classe f (o superiore) e gli artt. 8 e 9 del D.M. 406/1998; per le imprese estere, iscrizione nei registri professionali indicati nell'allegato XI C del D.Lgs. 163/2006 e successive modifiche;
- requisiti di capacità economica e finanziaria:
    - fatturato globale d'impresa IVA esclusa, realizzato complessivamente negli ultimi tre anni (2011-2012-2013) maggiore o uguale a Euro 96.000,00;
    - fatturato d'impresa IVA esclusa, relativo al servizio specifico oggetto di questo bando, realizzato complessivamente negli ultimi tre esercizi (2011-2012-2013) maggiore o uguale a Euro 96.000,00;
- requisiti di capacità tecnica:
    - dichiarazione, sottoscritta come disposto dal D.P.R. 445/2000, che indica l'attrezzatura, il materiale e l'equipaggiamento tecnico di cui il prestatore del servizio disporrà per eseguire l'appalto, secondo quanto disposto dal Capitolato Speciale di Appalto.

Alla scadenza del termine di pubblicazione di questo bando (termine entro il quale le domande di partecipazione dovranno pervenire), la mancanza di uno qualsiasi dei requisiti sopra elencati sarà motivo di esclusione dalla gara e conseguente escussione della cauzione provvisoria.