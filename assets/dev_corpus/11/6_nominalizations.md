Tutti gli automezzi utilizzano gasolio ecologico a basso tenore di zolfo, secondo le norme UNI-CUNA EN 590/93. Le operazioni di manutenzione periodica garantiscono che i dispositivi di scarico siano sempre perfettamente efficienti e in grado di limitare adeguatamente le emissioni in atmosfera. L'azienda è inoltre impegnata a rinnovare continuamente il proprio parco autobus, per migliorare costantemente i propri standard di qualità, di sicurezza e di rispetto dell'ambiente.

All'interno della sede dell'Azienda vengono inoltre attivate adeguate procedure di controllo operativo degli aspetti ambientali significativi. Queste sono attivate per ridurre al minimo i potenziali impatti ambientali da essi derivanti. L'Azienda è impegnata:
- a prevenire l'inquinamento della rete fognaria generato dagli scarichi idrici provenienti dal lavaggio degli autobus, dagli interventi in officina e dall'autorimessa dei mezzi;
- in una corretta gestione e un idoneo deposito temporaneo e smaltimento dei rifiuti pericolosi, per i quali la società si avvale di fornitori pienamente qualificati;
- a informare continuamente e sensibilizzare tutto il personale dell'azienda verso gli aspetti ambientali riguardanti il proprio servizio;
- a risparmiare energia e razionalizzare l'utilizzo delle risorse naturali (acqua, metano, ecc.).