Come hanno attuato di recente altre regioni, abbiamo scelto di realizzare un Piano snello, sintetico nella forma e di facile lettura. L'obiettivo è rendere il Piano accessibile a tutti. Per questo motivo, riportiamo le parole chiave e gli obiettivi in modo ben visibile e ricorriamo a numerosi elementi infografici per rinforzare i contenuti del Piano. La finalità è quella di raggiungere uno degli obiettivi strategici che il piano si pone, già nella forma grafica di redazione del PSSIR, cioè quello di "creare una nuova relazione con i cittadini e le comunità per un sistema di salute e di welfare etico e partecipato". Dunque, vogliamo rendere il Piano più usufruibile e accessibile non solo agli addetti ai lavori, ma anche ai singoli cittadini. Infatti, i cittadini devono comprendere e capire quello che la propria Regione intende fare con parole semplici e immediate.

Nonostante i cambiamenti importanti nel suo stesso formato, il documento punta alla semplicità, alla sinteticità e alla rapidità di comprensione. Anche senza illustrarle, il documento riconosce tutte le iniziative e azioni che la Regione ha intrapreso o intraprenderà riguardo il Sistema sanitario e sociale integrato regionale. Questo avviene secondo disposizioni e percorsi di livello nazionale o sovranazionale.